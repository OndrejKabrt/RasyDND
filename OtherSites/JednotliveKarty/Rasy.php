<div class="transparent">
<h1>Rasy</h1>
<p>
    Tento List Ras je mnohdy popis ras, jak si je pamatuju, nebo jak chci ukázat,že se chovají.
    Proto, když to pujde budu čtenáře směřovat na stránky, kde jsou rasy popsány případně jinými 
    způsoby, aby měli čtenáři možnost si informace přečíst někdy od povolanějších zdrojů.
</p>
<br>
    <div>
        <h2>Lidé</h2>
        <p>
        <img src="/othersites/pictures/peasant.jpg" class="rounded mx-auto d-block" alt="..." width="400" height="600">
            Lidé žijí na kontinentu pro ně od nepaměti. Žijí poměrně krátkou dobu, 
            což se kvůli nízké životní úrovni dá chápat, nemůže za to však jenom 
            nízká životní úroveň. V lesích, jeskyních, močálech a jiných pozemských 
            místech se schovávají všelijaká monstra, která jenom čekají, aby ulovila 
            kdejakého člověka.
            
        </p>
        <h3>Vesnice</h3>
        <p>
            Lidé žijí ve svých obydlích a jsou rádi, že jsou rádi. Od standardních 
            vesničanů se moc velkomyslnosti čekat nedá, ale na druhou stranu jsou to 
            lidé přímí, a když zapadáte do pro ně správné rasové skupiny, tak i 
            přívětiví a přátelští.
        </p>
        <h3>Měšťané</h3>
        <p>
            Ve městech je však úroveň vzdělání větší, ale o to nebezpečnější se 
            města stávají. Je zde hluboce zakořeněná korupce, politikaření, války 
            pouličních gangů a různé rostoucí sféry vlivu. Na příšery ve městech 
            narazíte málokdy, a když už, tak jsou to třeba jenom topivci ve stokách. 
            Jsou i případy, kdy se objevily i horší stvůry, ale mnohdy je zabili nebo 
            byly tak vychytralé, že se na ně doteď nepřišlo.
        </p>
        <h3>Statistiky</h3>
        <p>
            Člověk má velmi průměrné statistiky. Jako u jiných postav je možné si 
            statistiky libovolně rozdělit v jakémkoliv pořadí, které se hráči zlíbí.
        </p>
        <h3>Magie</h3>
        <p>
            Nadání k magii mají lidé, ale ne ve všech případech. Je to velmi vzácné a 
            ojedinělé. Mnohdy velcí mágové z lidí nejsou, protože nemají k tomu takové 
            krevní statistiky. Dokážou se dostat na úroveň mistra a možná i výše, ale 
            k tomu potřebují mnohdy více než 30 let zkušeností a praxe.
        </p>
    </div>
<br>
<div>
        <h2>Elfové</h2>
        <p>
        <img src="/othersites/pictures/Elf.jpg" class="rounded mx-auto d-block" alt="..." width="400" height="600">
            Též známí jako půvabný lid. Žili na kontinentu od nepaměti. Žili ve svých 
            vysokých palácích a zahradách v klidu a míru. Pak přišla konjunkce sfér, 
            při této události se na kontinent dostaly nesčetné počty různých bytostí 
            a stvoření, mezi nimiž byli i lidé.
        </p>
        <p>
            Aktuálně elfové žijí na dvou místech, v Dolině květů a v Brokilonu. Po 
            válce na straně Nilfgaardu byly na elfy konány pogromy kvůli Scoia'tael, 
            bez rozdílu, jestli se podíleli na jejich činnosti nebo ne.
        </p>
        <h3>Brokilon</h3>
        <p>
            Snad nejnebezpečnější a zároveň nejbezpečnější místo na světě. Žijí zde 
            elfové, divoženky a pár výjimek, které mezi sebe elfové pustili. Z tohoto 
            lesa je vidět na terén kilometr a více daleko.
        </p>
        <h3>Dolina Květů</h3>
        <p>
            Země, kterou elfové dostali za službu Nilfgaardu v období války, obdobím 
            po ní i v té nastávající válce.
        </p>
        <h3>Statistiky</h3>
        <p>
            Elfové jako půvabný lid musí mít v tabulce charisma jedno ze tří 
            nejvyšších možných statistických čísel. Zbylé statistiky jsou už čistě 
            volitelné.
        </p>
        <h3>Magie</h3>
        <p>
            Elfové mají k magii přirozeně vysoké nadání, kvůli jejich krvi. Výrazně 
            lehčí mají jak rychlejší používání magie, tak už s kapacitou many, kterou 
            mají. Elfové mnohdy nebyli zváni do magii používajících sekt i přes jejich 
            o hodně vyšší nadání a znalosti. Avšak ne každý elf používá magii, vše 
            záleží na místě, kde žil.
        </p>
        </div>
        <br>
        <div>
        <h2>Pulčíci</h2>
        <p>
        <img src="/othersites/pictures/pulcik.jpg" class="rounded mx-auto d-block" alt="..." width="400" height="600">
            Rasa nízkého vzrůstu, ještě menšího než trpaslíci. Žijí mnohdy na venkově, 
            na farmách, v bylinkářstvích a jiných už ne tak pravděpodobných místech. I 
            když je to více než sto let od pogromů, které nebyly páchány jenom na 
            elfech, trpaslících ale taky na pulčících, se pulčíci radši vyhýbají 
            centrům měst.
        </p>
        <p>
            Pulčíci jsou mnohdy usměvavé povahy a, i přes křivdy jim způsobené, velmi 
            přátelští. Mnohdy na ně narazíte jako na bylinkáře, léčitele a třeba i 
            vzdělance. Kvůli jejich malé síle se pulčíci spoléhají na boj ze zálohy 
            na nepřipraveného nepřítele.
        </p>
        <h3>Statistiky</h3>
        <p>
            Pulčíci musí mít ve statistikách inteligence jedno z dvou vyšších 
            statistických čísel a jedno z nižších statistických čísel na síle.
            Jako statistické znevýhodnění však vyváží přirozená schopnost ticháho
            plížení a lehké maskování díky jejich vzrůstu.
        </p>
        <h3>Magie</h3>
        <p>
            Pulčíci mají skoro až nulové nadání k magii. Jediný druh magie, který 
            zvládají, je léčivá magie a nějaká lehčí kouzla, jako hýbání malými 
            předměty. Na druhou stranu mají vyšší nadání k bylinkářství.
        </p>
        </div>
        <br>
        <div>
        <h2>Trpaslíci</h2>
        <p>
        <img src="/othersites/pictures/dwarf.jpg" class="rounded mx-auto d-block" alt="..." width="400" height="600">
            Usměvavější a veselejší čelátka, tedy pokud vás znají a věří vám. 
            Jinak se od trpaslíka dočkáte jenom přímého a nijak přátelského konání. 
            Trpaslíci jsou na rozdíl od pulčíků o něco vyšší a o hodně fyzicky 
            zdatnější.
        </p>
        <p>
            Trpaslíka mnohdy najdete pracovat v kovárně, zbrojířství nebo bance. 
            Trpaslíci mají dobré finanční vzdělání, nebo vědomosti o kovářském umění. 
            Většina trpaslíků se vyskytuje v Mahakamu a jeho přilehlém okolí.
        </p>
        <h3>Statistiky</h3>
        <p>
            Trpaslíci jsou silná rasa, a tak by měli mít ve statistikách jedno z 
            nejvyšších tří statistických čísel. Charisma je takové sporné, můžete tam 
            dát vysoké číslo, ale stejně trpaslík bude atraktivní jen pro osoby své 
            rasy. A také trpaslíci, jako rasa inteligentní, musí mít jedno z 
            nejvyšších statistických čísel na inteligenci.
        </p>
        <h3>Magie</h3>
        <p>
            Trpaslíci stejně jako pulčíci mají mizivé nadání k magii a zvládají pouze 
            léčivou magii a začátečnická kouzla.
        </p>
        </div>
        <br>
        <div>
        <h2>Dopleři</h2>
        <p>
        <img src="/othersites/pictures/Doppler.jpg" class="rounded mx-auto d-block" alt="..." width="400" height="600">
            Rasa velmi nenáviděná. Dokáže se změnit do podoby všemožných tvorů svojí 
            velikosti. Sice inteligentní, ale i tak určitý druh monstra, které trpí 
            při kontaktu se stříbrem. Vždy když se dotkne stříbra, tak se začne měnit 
            do svého původního tvaru a podoby. Kvůli povědomí o jejich měnění formy jsou
            mezi lidmi nenávidění. Jinak je to klidná a přátelská rasa.
            Můžou žít mezi lidmi, a lidé si jich ani nemusí všimnout.
        </p>
        <p>
            Dopleři nemají specifické místo výskytu. Kde se jim dobře žije, tam 
            zůstanou. Svoji rasu záměrně tají kvůli nepřátelství ještě horšímu 
            oproti elfům.
        </p>
        <h3>Statistiky</h3>
        <p>
            Doppler nemá vyplněné pole charisma. Kvůli jeho proměnlivému stavu se 
            charisma liší podle podoby, kterou aktuálně doppler používá. Síla má 
            podobná úskalí jako charisma, záleží jenom na podobě, jakou Doppler má.
            Když se Doppler změní do své základní podoby, tak mu charisma padá na minimum
            a lidé jsou automaticky ihned napřátelští, tedy pokud ho uvidí.
        </p>
        <h3>Magie</h3>
        <p>
            Doppler jako stvoření magického původu magii používat nemůže. Nemůže mu
            být předána, naučena ani geneticky vrozena.
        </p>
        </div>
</div>